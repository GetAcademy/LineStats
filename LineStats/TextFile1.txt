VG LIVEVGTVVG+SPORTTV-GUIDETIPS OSS
Søk
NYHETER
Alle nyheter
Innenriks
Utenriks
Meninger
Strømprisen
Spesialer

ØKNING: Kirkens SOS opplever at mange flere enn i fjor ringer inn og er fortvilet over den økonomiske situasjonen de står i. Foto: Leikny Havik Skjærseth/Kirkens SOS
Priskrisen rammer hardt: «Jeg kjenner meg helt verdiløs»
Flere hjelpetelefoner opplever et økt trykk fra frustrerte og desperate folk som ikke får endene til å møtes i en tøff økonomisk hverdag. Noen forteller at de ikke ønsker å leve lenger, sier generalsekretær i Kirkens SOS.

THEA ROSEF
Publisert:
I dag 05:05
«Jeg skammer meg over meg selv og hvordan jeg har det.»
«Jeg kjenner meg helt verdiløs.»
Slik lyder noen av samtalene som kommer inn til hjelpetelefonen til Kirkens SOS om dagen.

Denne uken har det rent inn med henvendelser fra folk som er langt nede, og nevner den økonomiske situasjonen de står i som en sentral faktor.

Noen av dem forteller at de ikke vil leve lenger, sier generalsekretær i Kirkens SOS, Lasse Heimdal.

– Det er mange som kjenner på meningsløshet og maktesløshet. Så går det over i dårlig selvbilde og kanskje følelsen av at man ikke er verdt noe, og at det hadde vært bedre om man ikke fantes lenger, fordi man bare føler seg som et problem, sier Heimdal.

De siste tre ukene har Kirkens SOS hatt en økning på ti prosent av henvendelser som handler om økonomi, sammenlignet med samme periode i fjor. Sitatene som er hentet ut i denne saken, er loggført av de som tar imot samtalene, og kategorisert etter tematikk.

– Det er merkbar forskjell. Dette er et kjempeproblem, spesielt for de som har det vanskelig fra før av. Folk har en ryggsekk med problemer de bærer på, så kommer økonomien på toppen av det igjen, så blir børen for tung å bære, sier Heimdal.

«Jeg kjenner meg maktesløs. Det er en situasjon som nå er ute av min kontroll.»
«Situasjonen jeg er i er helt håpløs, jeg ser ingen løsning.»
– Forferdelig trist
Høye priser på mat, strøm og raske rentehopp gjør at pengene ikke strekker til for stadig flere vanlige familier.

Aldri før har man sett en så rask og markant forverring av husholdningenes økonomiske trygghet, står det i en rapport fra forbrukerinstituttet Sifo.

Heimdal sier han er bekymret for utviklingen.

– Dette er noe jeg tenker på ofte, jeg sover dårligere om natten. Det er vanskelig å være upåvirket når vi møter så mye smerte som vi gjør nå. Det er forferdelig trist.

Rundt 150.000 familier har flyttet seg fra «utsatt» til «slitere», ifølge Sifo-rapporten. Det vil si at man ikke har bufferkonto og ikke klarer å betale alle regningene.

Sliter du med å betale regninger? Tips oss her.


SMERTE: Generalsekretær i Kirkens SOS, Lasse Heimdal, sier det er vanskelig å være upåvirket nå som de møter så mye smerte fra innringere. Foto: Kirkens SOS
De med dårligst råd har «i mye større grad enn andre måttet redusere forbruket (også mat), begrense bilbruken, ha mindre sosial omgang, droppe ferie og låne penger (kreditt, privat)», står det i rapporten.

– Mange av de vi snakker med nå aner ikke hva de skal gjøre. De er tomme for løsninger, og har ikke mulighet til å redusere forbruk, for de har ikke mer penger å gå på. Man har kanskje allerede kuttet barnebursdag og fritidsaktiviteter til barna, sier Heimdal.


Klar tendens
Mental Helse har fått inn bekymringer som dette på deres telefon- og chat-hjelpetjeneste den siste uken:

«Jeg har ikke råd til å kjøpe julegaver i år.»
«Jeg kjøpte leilighet i mars. Jeg er kjempestresset for boligprisene som går nedover og høye renter som gjør at det blir kjempedyrt å betjene lånet.»
Nestleder i Mental Helse svartjenester, Sigrid Ø. Mull, sier at de ikke har tall på akkurat hvor mange henvendelser de får inn nå, sammenlignet med fjoråret, men at de merker stor forskjell.

– Vi ser en veldig klar tendens til at økonomiske utfordringer stadig er hyppigere nevnt tematikk ved alle våre tjenester, sier Mull.

– Denne utviklingen bekymrer oss selvsagt. Vi sier ofte at vi er en temperaturmåler på samfunnet, og når dette blir et økende tema hos oss, så gjenspeiler dette hva vi som folk er opptatt av.

«Jeg føler meg fortvilet fordi jeg tenker sånn på jul og økonomi. Økonomien er veldig stram. Jeg føler jeg har altfor mye å betale i forhold til hva som kommer inn.»
Mull sier at de som tar kontakt blant annet er bekymret for ting som julen, husleie og strømregningen.

– Eller det kan dreie seg om utfordringer som oppstår som følge av økonomiske problemer. Det kan være relasjonsproblemer, krangel og ufred innad i familier og med omgivelsene sine, skamfølelse og bekymringer for å miste jobben, for å nevne noen.

Det er knyttet mange følelser til økonomiske utfordringer, og opplevelsen av skam og tap av egenverd står dessverre sterkt, sier Mull.

– Vi vet også ganske mye om hva dette kan føre til av mental uhelse, så dette er et problem som går langt utenfor, og kommer i tillegg til de rent praktiske problemene med for eksempel å få betalt strømregningen.

«Sitter og føler meg svært hjelpeløs og skamfull. Har slitt over lengre tid med dårlig selvtillit. Ting begynner å bli bedre, men nå har det toppet seg igjen på grunn av det økonomiske. Kjenner at skammen er så stor at det er lett å tenke de "mørkeste" tankene.»
Slår alarm
Flere organisasjoner som deler ut gratis mat, har slått alarm om situasjonen. Matsentralen merker en massiv endring etter den kraftige prisstigningen på blant annet matvarer: Familier og husholdninger som har levd på marginene, kommer nå til dem for å få utdelt mat.

VG har tidligere skrevet om trebarnsfaren Truls som hentet matpose, og for første gang gruer seg til jul.


SPARING: Økte matpriser har gjort at mange nå går for billigere alternativer i butikken. Foto: Aurora Ytreberg Meløe / VG
Organisasjonene forteller om foreldre som spiser lite de siste dagene før utbetalingene, og at det meldes om at det i enkelte grupper er reell nød og sult.

Barne- og familieminister Kjersti Toppe (Sp) sa til VG for to uker siden at hun også er urolig for barnefamilier som får problemer i vinter, men mener regjeringen har gjort viktige omfordelene tiltak i neste års statsbudsjett, og tiltak for å redusere kostnadene til barnefamiliene i den «dyrtiden» vi nå lever i.


UROLIG: Barne- og familieminister Kjersti Toppe (Sp) er urolig for barnefamilier. Foto: Janne Møller-Hansen / VG
Det gjelder blant annet økt barnebidrag for aleneforsørgere med lavest inntekt.

Av andre tiltak peker hun på strømstøtte og regjeringens forslag om at maksprisen på barnehager skal ned til 3000 neste år, i tillegg til gratis barnehage for det tredje barnet fra 1. august. De ønsker også å holde barnetrygden utenfor utregning av sosialstønad, noe som vil si at flere vil kunne få denne støtten.

Publisert:
Publisert: 24.11.22 kl. 05:05
Mer om
Flere artikler

Charlotte (54) klarer ikke betale regningene: – Strømmen har veltet hele lasset

Mener regjeringen svikter i priskrisen: – Hårreisende

Advarer om tøff vinter: Her er Støres plan

Hadia Tajik: – Ap må våge å tenke nytt

Pluss content
Økonom og psykolog: Slik takler du krisevinteren
Fra andre aviser
12.10.2022
– For hver måned som går, spises sparekontoen opp, og man skyves stadig nærmere stupet
Bergens Tidende
01.10.2022
Hun kutter alt som er «luksus». 42-åringen er blant alene­boerne som sliter økonomisk.
Bergens Tidende
21.10.2022
Stressede foreldre forteller helsesykepleieren om dårlig råd. Nå ønsker hun seg flere aktivitetskort.
Bergens Tidende
20.10.2022
Det er blind ideologi å fase ut private institusjoner i barnevernet
Aftenposten
29.09.2022
Idretten forventer mer i strømstøtte
Aftenposten
01.10.2022
Liz Truss’ visjon kan kjøre britenes økonomi i grøften. Ekspert tror at «jernkvinnen» kan bli tvunget til å endre kurs
Aftenposten
Rabattkoder
Et kommersielt samarbeid med Kickback.no

Black Friday Norge 2022
Black Friday!
Se hvilke tilbud som er live allerede nå!

Aktiv nå!
Strim rabattkode logo
Strim rabattkode
90% rabatt på første måned med Strim rabattkode

Gyldig til 30. november
fotoknudsen rabattkoder og tilbud
Fotoknudsen rabattkode
Black Friday - Opptil 50% rabatt med Fotoknudsen rabattkode

Gyldig til 29. november
Nytelse.no rabattkode logo
Nytelse.no rabattkoder
Få 10% rabatt på din bestilling med denne Nytelse rabattkoden

Gyldig til 31. januar
Blivakker rabattkode
Blivakker rabattkode
Få 10% rabatt på ditt kjøp over 699 kr med BliVakker rabattkode

Gyldig til 31. desember
VG er en del av Schibsted. Schibsted er ansvarlig for dine data på denne siden. Les mer her
Ansv. redaktør og adm. direktørGard SteiroNyhetsredaktørTora Bakke HåndlykkenUtviklingsredaktørØyvind BrenneRedaktør Feature/VG+Jane ThrondsenPolitisk redaktørHanne Skartveit
Åpenhet om VG

Logg over rettelser VG har gjort

VGs trafikkregler

Redaksjonelle bindinger

Tips oss på22 00 00 00 eller SMS 2200E-post til tusentipset2200@vg.no
Les dagens e-avis her

Kontakt VG

VG+ Support

Annonseinfo

VG har ikke ansvar for innhold på eksterne nettsider som det lenkes til. Kopiering av materiale fra VG for bruk annet sted er ikke tillatt uten avtale.

Redaktøransvar

© 2022 VG | Brukervilkår | Personvernerklæring og informasjonskapsler